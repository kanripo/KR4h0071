# -*- mode: mandoku-view; -*-
#+TITLE: 二妙集
#+DATE: 2015-08-25 00:34:57.809905
#+PROPERTY: ID KR4h0071
#+PROPERTY: BASEEDITION WYG    
#+PROPERTY: JUAN 卷二
<pb:KR4h0071_WYG_002-1a>¶
欽定四庫全書¶
　二妙集巻二　　　　　　金　叚克已¶
　　　　　　　　　　　　　　叚成已　撰¶
　七言古詩¶
　　丁酉春雪　(以下克已作/)¶
幾日東風吹凍雪麥苗乾死埋沙塵客床欹枕睡不穏¶
寒氣偏尋老病身沉沉夜色涵忩白却訝㣲雲弄山月¶
開門淡蕩雪滿空拂面猶疑栁花濕二氣交感天地通¶
<pb:KR4h0071_WYG_002-1b>¶
千林玉立天經風蓬萊宮闕墮人世三日不見車馬蹤¶
&KR0034;&KR0034;燮燮殊未已此瑞應知同萬里逺客休歌蜀道難¶
農夫剩有豐年喜買牛便好事春耕况復新來官長清¶
田家衣食無美惡不困追胥死亦樂¶
　　送李山人之燕(并序/)¶
　　　李生湛然年四十未嘗從事於人偃蹇不與時¶
　　　人偶每遇杯酒間輒撃節悲歌感慨泣下不知¶
　　　者以為狂生愈益放曠不覊又好為竒詭大言¶
<pb:KR4h0071_WYG_002-2a>¶
　　　以驚動流俗人亦不知許也戊申歳春踵門告¶
　　　予曰男兒生不成名死無以掩諸幽愚不佞誠¶
　　　不能與草木同腐竊有志於四方先生許我乎¶
　　　余乃為書告常所往來者會飲於芹溪之上壺¶
　　　酒既傾客有執巵而前者曰方今戎馬盈郊熊¶
　　　羆虓虎之士撫鳴劍而抵掌投壺雅歌未聞其¶
　　　人子以儒自鳴執古之道求合於今之世戞戞¶
　　　乎難哉顧子之嚢無十金之資出無代歩之乘¶
<pb:KR4h0071_WYG_002-2b>¶
　　　無名公鉅卿為主乎其内無相生相死之友奔¶
　　　走於其外上不能激濁揚清以釣聲名下不乘¶
　　　機抵巇以取一時之利奚恃而往其果有合哉¶
　　　余應之曰不然夫適用之謂才堪事之謂力君¶
　　　子之論人嘗觀其才力何如耳不當以勢利言¶
　　　也儒者事業非常人所能知要不過適用堪事¶
　　　而已議者至謂不能取舍於當世豈不厚誣哉¶
　　　抑不知襃衣博帶者為儒乎䂓行矩歩者為儒¶
<pb:KR4h0071_WYG_002-3a>¶
　　　乎以是而名其儒豈真儒者耶昔者百里奚自¶
　　　鬻於秦管仲束縛於魯寗戚叩角而悲歌馮驩¶
　　　彈鋏而長嘆叔孫通舍枹鼔具綿蕝之儀陸賈¶
　　　脫兠鍪進詩書之説使數子者髙卧於林丘累¶
　　　徵而不起尚何名譽之可期屈辱之可免哉今¶
　　　之諸侯賔位尚有缺然不滿之處肯使至寳横¶
　　　棄路側狼藉而不收茍有好義強仁皆將善其¶
　　　價而沽之况幽燕之地士尚意氣重然諾習與¶
<pb:KR4h0071_WYG_002-3b>¶
　　　性成者耶生之此行余知其必有合也於是乎¶
　　　咸賦詩以為贈余於交遊中最長特為序以冠¶
　　　其首¶
與君把臂臨黄河缺壺聲裏度悲歌玉缸酒半離筵起¶
千里東風射馬耳孰能忍飢學夷齊看人鼻孔吹虹霓¶
莫道書生成事小男兒盖棺事乃了劒心雄壯未能伸¶
客舍蕭條逢暮春盧溝河上千株栁滿地楊花愁殺人¶
　　贈劉潤之¶
<pb:KR4h0071_WYG_002-4a>¶
平生不願萬户侯但願一識劉荆州荆州巳逺不可見¶
裔孫今幸從吾遊慨然議論吐肝胆腰間古劍鳴蛟虬¶
酒酣醉墨出險怪筆勢戃恍令人愁世人爭欲得一諾¶
黄金不用如山丘結交以義不以利樂人之樂憂其憂¶
自從管鮑死此道今悠悠豈意流落中忽見古人儔古¶
來賢哲士不達飢寒不觧為身謀紛紛眼底知音少幾¶
向西風嘆白頭¶
　　遊青陽峽¶
<pb:KR4h0071_WYG_002-4b>¶
東山氣象大猛悍萬馬駸駸來楚甸中分不肯割鴻溝¶
鍜礪戈矛期一戰西山折北如西漢獨餘絳灌奔而殿¶
誰為劉項决雌雄頼有韓彭力相援盧溝直下兩山合¶
冺冺暗流通一線突為瀑布出山口流沬成輪浪成㳬¶
前逾百歩落石甕黛蓄膏渟那敢眄沈沈南去若白虹¶
為嶼為泜互隱現鑿開混沌幾千秋世俗雖見如不見¶
今人誰有筆如椽為冩注名傳㝢縣人間佳節重清明¶
呼兒折簡招諸彦一生能著幾兩屐佳處每欲經行遍¶
<pb:KR4h0071_WYG_002-5a>¶
山靈著意勸人遊吞吐烟霞生萬變山阿玉女跪焚香¶
岩畔仙人一笑倩居者儼若帝王尊劒佩雍容侍宫殿¶
植者磊落如鉅人聚立廣庭議封禪抉者矯矯如勇夫¶
執戈夾戺著綦弁平灘淺瀬乍可揭溪路曲折隨峯轉¶
葛屨偏宜苔蘚滑行襟時被薔薇罥當面烟嵐舞翠蛟¶
出岫閑雲飄素練羣行不復争拘檻眼正明時脚還倦¶
班荆共坐溪上石粔籹濁醪具時饌良辰無奈夕陽催¶
羽觴正要清歌薦醒心况復有寒泉玉池遍返成三嚥¶
<pb:KR4h0071_WYG_002-5b>¶
三分春色二分休風外飛花時一片古人行樂欲及時¶
半百之年猶掣電一竆到骨不自治虗負胷中書萬巻¶
漫向山林老却人生來不識荆州面肝胆槎牙須酒澆¶
顧我非狂亦非狷紛紛世無真是非棄置從渠若秋扇¶
歸來新月偃林梢寂寞衡門掩深院¶
　　戊申四月遊禹門有感¶
黄河一線天上來兩山突兀屏風開天生聖人為萬世¶
驚濤拍岸鳴春雷冷雲直上三千丈石巔古廟高崔巍¶
<pb:KR4h0071_WYG_002-6a>¶
斷碑歲月不可考丹書剥落空莓苔吁嗟去古盖已逺¶
荒辭漫汗相驚猜安居平土果誰力愚民耳目誠可哀¶
一聲漁笛起何處滄洲雅興還悠哉¶
　　正月十六日夜雪¶
正月望夜夜氣交長空月輝生白毫東風淡蕩振林木¶
春雲滃&KR0625;翻驚濤望中巳覺没河漢坐中不見羣山高¶
打忩雪片大如手蒼髯驚瘁磔蝟毛我意天心厭誅戮¶
净洗戰血除腥臊方今廊廟巳備具左有䕫龍右有咎¶
<pb:KR4h0071_WYG_002-6b>¶
愛民親賢急先務朱輪皂盖馳英豪遺黎幸脫瘡痍阨¶
謳吟聖世心堅牢驅牛負耒過門户至死不復逺遁逃¶
白頭老儒最無用天生魯鈍非時髦日月消磨兩蓬髩¶
天地飄零一緼袍詩書自足敎稚子藜藿猶能飫老饕¶
清晨喜看蔬圃潤而可暫息抱甕勞蘭芽含甲未出土¶
蕭艾覆壠巳可&KR1573;閑中事業淡無味佳趣纔如食蟹螯¶
興來歌詠適情性背癢似得麻姑搔芹山崗崒寒石瘦¶
芹水澄澈春蒲桃直縁水山久留戀日向溪頭醉濁醪¶
<pb:KR4h0071_WYG_002-7a>¶
青雲冨貴豈不願蟠木輪囷寜自韜結搆大厦要梁棟¶
操割清廟須鸞刀功名倘可跂契稷跳梁里巷誇兒曹¶
君不見昔在周王師呂望快若逢尹彎烏號大人虎變¶
固莫測運命由來有所遭蓬萊方丈在何處我將入海¶
恣遊遨大風飄飄鯨背穏下視塵世空嘈嘈¶
　　送尋正道歸蒲中　(以下成已作/)¶
江頭楊栁才堪折陌上行人還又别春光不解苦留人¶
兩岸楊花飛白雪江風揺揺吹緑波欲别未别傷如何¶
<pb:KR4h0071_WYG_002-7b>¶
勸君且住聽我歌後日重來白髮多¶
　　楊生深甫以醫鳴河汾遯菴先生以下皆贈以詩¶
　　　生吾黨士也觀其意似不以淺近自期者故予¶
　　　之所述不特稱道而已也¶
楊生頭角非凡子少以醫名動州里胸懐了了中可人¶
容貎恂恂外如鄙前徽未艾足慿藉論議滔滔有原委¶
人身造化一天地敢謂精㣲盡於此中情髚&KR1700;不自安¶
願就先知問其㫖遯菴先生天下士挈携陬維為指似¶
<pb:KR4h0071_WYG_002-8a>¶
古人桃源不難到但恐中心復中止千金再拜一言重¶
採掇方書究終始姓名㑹看滿人間滚滚西馳若汾水¶
　　松溪幽隱圖¶
何宮遺搆山之隅長松蔽映千萬株中有一逕穿縈紆¶
冷風蕭瑟無時無人間赤日如洪爐恍如仙景來蓬壺¶
踪跡一墮聲利區回首自覺泥途汚歳月因循歸計迂¶
松溪想像勞形模可憐塵夢今始蘇空對溪山慚畫圖¶
一日歸來聊自娯¶
<pb:KR4h0071_WYG_002-8b>¶
　　夀賈總管¶
紫髯茁頥胆滿軀胸懐落落真丈夫古稱山西出將種¶
我公家世皆吾儒朝家未録勲臣後時時射虎西山隅¶
一官平水今幾年鄉閭自覺疲氓蘇驥&KR0151;千里㑹須展¶
小邦未足勞馳驅繡衣錦帽不復見人言愬也終平吳¶
此時此日生鵷雛&KR0625;葱佳氣充公閭當筵擊筑聲嗚嗚¶
滿堂賔客聨簮裾天公催花為嘘枯要及花下傾金壺¶
春風花開人不孤年年人與春風俱¶
<pb:KR4h0071_WYG_002-9a>¶
　　送賈德逺北上(并序/)¶
　　　生親老家貧輟晨昏定省之飬以入京師其心¶
　　　將有得而歸為親榮也雖其親之心亦然而一¶
　　　生之勞故不暇計忘勞以悦乎親生之志也若生¶
　　　者其以義養者與于其行乞言以為别吾老矣¶
　　　言不見用於世雖無吾言顧於生何缺生意堅¶
　　　而無倦色姑序其事以慰其行云¶
賈生歴落非庸子坐守竆廬足文史山田磽确無百畆¶
<pb:KR4h0071_WYG_002-9b>¶
日課諸郎力耘耔瓶儲顛倒得㡬何晨夕安能具甘㫖¶
抱闗擊柝有不擇知效一官聊爾耳霜風栗冽歳云暮¶
水宿山行二千里及親而仕古所樂敢以﨑嶇惮行李¶
明年花發聽君還綵戲階庭為親喜¶
　¶
　¶
　¶
　二妙集巻二¶
